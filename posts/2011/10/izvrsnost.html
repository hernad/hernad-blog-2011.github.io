<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2011/10/zluradost-i-kritika.html">Previous</a>
&nbsp; 
<a href="../../../index-6.html">Index</a>
&nbsp; 
<a href="../../../posts/2011/10/otvoreni-poziv-developerima-honorarni-rad-na.html">Next</a>
</div>
<div class='post'>
<div class='post_header'>
<h3>Izvrsnost</h3>
<div class='post_info'>
<span class='post_time'>October 19 2011, 11:42 PM</span>
<span class='author'>&nbsp;by Ernad Husremović</span>
</div>
</div>
<div class='post_body'><p>Juče sam slu&scaron;ao izlaganje na temu "Izvrsnost"(*).</p>
<p>Tema je izložena na principu teza, pravila: No1, No2, No3 ...</p>
<p>Teza No1 mi se nikako nije svidjela. Ali nakon 10 minuta slu&scaron;anja, nisam se up&scaron;te mogao sjetiti kako teza No1 glasi ... Vjerovatno zato &scaron;to mi ova tri dana mozak gori od "knowhow".</p>
<p>Jutro mi je ta teza najednom "bljesnula". Teza je glasila otprilike ovako:</p>
<blockquote class="posterous_short_quote">
<p>Ako radite posao (imate neku ideju), uradite to na najbolji način, ili ga nemojte ni započinjati.</p>
</blockquote>
<p>Hmm ... opet sam zaboravio ?! Kako god, ono &scaron;to sam čuo imalo je po meni jedan veliki BUG. Zanemarena je činjenica da svaki veći ili kompleksniji&nbsp;posao sa sobom nosi veliku dozu <strong>neizvjesnosti</strong>. &nbsp;</p>
<p>Pravilo No1 se može primjeniti na poslove tipa: "Otiđi u prodavnicu i donesi dva litra mlijeka".</p>
<p>Čak i na ovom poslu postoji rizik. Može te, ne daj bože Bože, zgaziti auto.</p>
<p>Međutim, ipak je to u većin slučajeva trivijalan posao koji će prosječan čovjek obaviti bez problema. Na takvim poslovima No1 ima smisla.</p>
<p>Međutim, u svakom većem poslu pravilo No1 nije primjenljivo.</p>
<p>Na sve ovo asocirao me je moj tekući posao: rad na "knowhow ERP" projektu.</p>
<p>U ovoj ili onoj formi, njime se bavim posljednjih 10 godina. I nakon svog tog vremena, nisam do&scaron;ao do tačke u kojoj mogu pričati o kraju ili konačnim rezultatima.</p>
<p>Može biti da je to indikator moje nesposobnosti. Svejedno, ja bih pravilo No1 preformlisao</p>
<blockquote class="posterous_short_quote">
<p>Kojeg god posla da se prihvatite, radite ga svojski, čestito(**) !</p>
</blockquote>
<p>A to svojski, čestito znači da mu se maksimalno posvetite, da se usmjerite cilju, da budete istrajni.</p>
<p><!--more-->Bez obzira da li je to odlazak u prodavnicu po mlijeko ili rad na va&scaron;em super-duper-kompleksnom projektu.</p>
<p><span style="text-decoration: underline; font-size: medium;"><strong>Susretljivost. ili ipak "Ne zna se "ni ko pije ni ko plaća" ?!</strong></span></p>
<p>U daljnjem toku izlaganja, do&scaron;lo se do teze u kojoj se obja&scaron;njava kako je bitno da se provajder "svim srcem" posveti svom klijentu.&nbsp;</p>
<p>Međutim primjer koji je naveden meni je nosio sasvim drugu poruku. Evo primjera (po sjećanju):</p>
<p><em>Par dana prije zvaničnog otvaranja hotela, uprava je uočila da fontana ispred ne funkcioni&scaron;e. Niko iz uprave nije mogao da se sjeti ko je isporučio fontanu. Nisu imali dokumentacije o tome, pa su se razgovorom između sebe sjetili čovjeka koji se tokom svih tih radova oko fontane vrzmao tu negdje. </em></p>
<p><em>Na&scaron;li su njegov broj i kontaktirali ga: Jesi li ti taj i taj ? Jesam. Mi imamo veliki problem. Hotel se otvara za par dana, ali fontana ne radi. Pomagaj kako zna&scaron; i umije&scaron;.&nbsp;</em></p>
<p><em>Čovjek je rekao, ok. Spremiću se na avion i doći da vidim &scaron;ta vam mogu pomoći.</em></p>
<p><em>Čovjek je sutradan prvim avionom do&scaron;ao iz Istambula u Sarajevo. &nbsp;</em></p>
<p><em>Zatekao je ljude iz uprave hotela, kako hodaju oko fontane ... Rekao im je: Evo ja sam do&scaron;ao.</em></p>
<p><em>Pa dobro, uzmi se posla. Kojeg posla ? Pa fontane. Pokvarena je kako smo ti rekli.</em></p>
<p><em>Ali ja nisam isporučio fontanu, nego tepihe !? Pozvali ste me i ja sam do&scaron;ao da vidim &scaron;ta vam mogu pomoći.</em></p>
<p>Poruke ove priče za mene su bile sljedeće:</p>
<ol>
<li>uprava hotela je <strong>neodgovorna i nesposobna</strong> - za tako krupnu stvar nisu imale osnovne podatke o dobavljaču i serviseru</li>
<li>Ovo je &scaron;kolski primjer <strong>lo&scaron;e komunkacije</strong> "igre gluhih telefona".</li>
<li>Primjer govori kako lo&scaron;a komunikacija može imati te&scaron;ke <strong>posljedice</strong>: uprava je izgubila dan čekajući pogre&scaron;nog čovjeka, prodavac tepiha je izgubio čitav dan bez ikakvog efekta(*)</li>
</ol>
<p>Ukratko, u ovom primjeru nema nikakve izvrnosti.</p>
<p>Dobar primjer je zlata vrijedan.</p>
<p>Zato ću zavr&scaron;iti riječima da je izlaganje za mene bilo daleko od izvrsnog.</p>
<p>---</p>
<p>(*) Izvrsnost u smislu dobro obavljenog posla</p>
<p>(**)&nbsp;<a href="http://hernad.bring.out.ba/miletova-japanska-chenifa-i-cestit-posao">http://hernad.bring.out.ba/miletova-japanska-chenifa-i-cestit-posao</a></p>
<p>(***) Ja definitivno ne bih volio imati ovakvog provajdera, bez obzira na njegovu dobronamjernost.</p></div>
<div class='post_tags'>
<h4>Tags</h4>
<div class='post_tags_list'>business, dunjaluk</div>
</div>
<div class='post_responses'>
<h4>Pregleda 267, komentara: 4</h4>(Status na dan 07.04.2013 prema statistici dotadašnjeg posterous blog sistema)<hr/>
<ul class='post_responses list'>
<li class='response clearfix'>
<div class='response_header'>
<div class='response_time'>Oct 20 2011,  2:18 AM</div>
<div class='response_name'>Adnan responded:</div>
</div>
<div class='response_body'>Kao sto sam rekao u samom pocetku izlaganja ono sto je izvrsno tebi mozda nije i meni, i obratno. Osvrnuo bih se prvo na tvoju analizu primjera Hotela Bristol. Imam potrebu prvo da ti objasnim pozadinu cijele price Hotel bristol, naime iza samog hotela stoji vlasnik Al Shidi a on je hotel iznajmio grupaciji hotela koja je jedna od vodecih u jugoistocnoj evropi. Obzirom da je pomenuti gospodin iz Istanbula prodavac luksuznih tepiha-cilima zelja mu je bila da pokusa prosiriti saradnju sa tom grupacijom i prodavao se najbolje sto je mogao i on je dosao u Sarajevo iako je znao da ga zovu u vezi fontane za koju zna da nije isporucio želio je da ostavi utisak partnera na kojeg se mogu osloniti. I ja to vidim kao izvrsnost bez obzira sto je pozadina toga interes, nemas puno prodavaca koji su spremni napraviti takav iskorak. Sto se tice uprave hotela u to nebih ulazio.<p>Sto se tice naziva prvog pravila „Sve što započnete uradite kako treba ili nemojte ni počinjati“ svakako je razumljivo da ces ti te teze poistovjecivati sa samim sobom odnosno projektima na kojima si ti angazovan....ja sam imao sljedece  vidu kod nas u BiH je ustaljena praksa svi mogu sve u nasoj bransi naprimjer dovoljno je da si napravio malu bazu u Accessu odmah mozes raditi CRM i sl. Naravno taj isti prodaje i kompjutere i pravi web starnice treba li jos nesto mozda moze i to jer ima sina od tetke koji se nekad radio na tome....itd.Poenta je bila imate jedan proizvod ucinite ga izvrsnim i budite najbolji u tome jer izvrstan proizvod kupci cijene i nagrađuju ga.....dalje koliko imas primjera izvrsnih proizvoda/rjesenja koji nikad nisu zaživjeli....Ovdje bih samo podvukao crtu između onih koji zavrse posao i one koji pricaju da ce ga zavrsiti....</p><p>Osvrnuo bih se na teoriju slucjanosti ili neizvjesnosti koja se prozima kroz dio tvog komentara....moje viđenje je sljedece mi, nismo savrsena bica i mi sve sto radimo ako radimo kvalitetno mozemo ocijeniti da uradimo 99% onih 1% je do dragog Allaha i to je ono sto cini razliku između izvrsnog i prosjecnog, jer prosjecan ce stati na recimo 60%.....dakle to je sad filozofska rasprava pa nebih ulazio u to.</p><p>Sto se tiče samog nacina izlaganja ja nisam iskusan predavac i logicno je da ti se nije dopalo...naravno nadam se da cu to u buducnosti ispraviti :)</p><p>U svakom slucaju hvala ti na tvojim komentarima smatram ih pozitivnom kritikom i sljedeci put cu pokusati biti bolji i jasniji ili jendostavno necu ni raditi prezentaciju :)</p></div>
</li>
<li class='response clearfix'>
<div class='response_header'>
<div class='response_time'>Oct 20 2011,  3:02 AM</div>
<div class='response_name'>Ernad Husremović responded:</div>
</div>
<div class='response_body'>Adnane mogu samo da ti kažem: svaka čast na javljanju !<br />Ovakve diskusije mogu biti samo od koristi svima nama.<p>Od svega mi je najbitnije da si to shvatio onako kao je i bio moj nijet - to je bila prije svega kritika <a href="http://hernad.bring.out.ba/zluradost-i-kritika" rel="nofollow">http://hernad.bring.out.ba/zluradost-i-kritika</a></p><p>> sljedeci put cu pokusati biti bolji i jasniji ili jendostavno necu ni raditi prezentaciju :)</p><p>Ovim komentarom si u mojim očima podigao svoj kredibiliteta na kvadrat :)</p><p>Držiš se načela izvrsnosti koja si izložio :)</p><p>Potpuno sam svjestan težine posla prezentatora. Treba se usuditi izaći pred grupu ljudi i držati govor.</p><p>Bićeš aBd u prilici još puno puta držati slična predavanja.</p><p>Sretan sam jer sam uočio da ćeš znati iskoristiti ono što sam ovdje napisao. To je u ovom slučaju i bila svrha mog pisanja.</p></div>
</li>
<li class='response clearfix'>
<div class='response_header'>
<div class='response_time'>Oct 20 2011,  3:39 AM</div>
<div class='response_name'>Ernad Husremović responded:</div>
</div>
<div class='response_body'>> Kao sto sam rekao u samom pocetku izlaganja ono sto je izvrsno tebi mozda nije i meni, i obratno.<p>Mislim ideš u smjeru relativizacije osnovne ovakvim stavom.  </p><p>Bez obzira na subjektivne različitosti i različitosti koje nose drugačiji poslovi, Izvrsnost je ipak univerzalna.<br /> <br />Ona je po meni ista i IT provajdera i za firmu koja pravi eksere i za čistačicu.</p><p>Čestit posao je čestit posao. A "fušeranje" - "fušeranje" :)</p><p>Bez obzira na vrstu posla.</p></div>
</li>
<li class='response clearfix'>
<div class='response_header'>
<div class='response_time'>Oct 20 2011,  3:41 AM</div>
<div class='response_name'>Ernad Husremović responded:</div>
</div>
<div class='response_body'>relativizacije osnovne => relativizacije osnovne teme</div>
</li>
</ul>
</div>
</div>
</div>
</div>
</body>
</html>
