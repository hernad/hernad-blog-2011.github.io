<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2011/12/prodajem-garazu-na-visnjiku-odmah-iznad-kosev.html">Previous</a>
&nbsp; 
<a href="../../../index-3.html">Index</a>
&nbsp; 
<a href="../../../posts/2011/12/otvoreno-pismo-ministru-obrazovanja-damiru-ma.html">Next</a>
</div>
<div class='post'>
<div class='post_header'>
<h3>Bosanski državni službenici</h3>
<div class='post_info'>
<span class='post_time'>December 15 2011, 11:49 PM</span>
<span class='author'>&nbsp;by Ernad Husremović</span>
</div>
</div>
<div class='post_body'><p>Dženana drži nekakve(*) treninge državnim službenicima. Ona nije "blebetalo" kao ja. Ali joj ipak pokoji komenar "izleti" preda mnom. S obzirom da ja nisam "ničija kutija da &scaron;utim", iznijeću jedan komentar koji mi je bio posebno interesantan:</p>
<blockquote class="posterous_medium_quote">
<p>Stvarno u ovim treninzima ne vidim nikakav smisao. Tim ljudima ne treba davati besplatne seminare. Oni tu dolaze skroz nezainteresovani. Kako ti treninzi spadaju u dio &nbsp;obavezne edukacije(**), oni na njih u većini dolaze samo zato &scaron;to to moraju.</p>
<p>Imaju obezbjeđen trening, ali je za njih najbitnije pitanje: "Za&scaron;to nam nam na pauzama nije plaćena kafa ?!".</p>
</blockquote>
<p>Eto, opanjkah i svoju ženu. Valjda mi ona neće reći da <a href="http://hernad.bring.out.ba/neprilagodeni-informaticar">terori&scaron;em javni prostor</a>. Istina, ovo &scaron;to govorim doista ulazi u domen poslovne diskrecije. Da se njen komentar odnosio na bilo koga drugoga, a ne na državne službenike, ne bi mi palo da ovako ne&scaron;to napi&scaron;em na svom blogu.</p>
<p>Međutim, u slučaju javnih - državnih službenika&nbsp;diskreciji nema mjesta.</p>
<p>Oni su bosanski fenomen.</p>
<p><!--more-->Ako malo razmislimo o osnovnim funkcijama države - bosanske države i nema. Ona se ne brine o obrazovanju svojih građana. Ona ne stvara osnovne egzistencijalne pretpostavke za njih, a o prosperitetu da ne govorimo.</p>
<p>Međutim, državni aparat "funkcioni&scaron;e" besprijekorno. Svakog prvog plata(***), kancelarijska kolotečina se povremeno prekine pokojim seminarom ili treningom (istina dosadne, bez plaćene kahve za niže državne službenike), da bi se u 16:00 i&scaron;lo kući na zasluženi odmor.</p>
<p>Državni službenici su meni zakon. Kad porastem, želim biti državni službenik.&nbsp;</p>
<p>P. S. Ženo, ako radi mene izgubi&scaron; ovaj posao, ne sekiraj se. Neće&scaron; puno izgubiti.</p>
<p>---</p>
<p>(*) Ovo "nekakve" ne navodim iz razloga nipoda&scaron;tavanja, nego prije svega &scaron;to je to u ovoj priči irelevantno. Ali i zato &scaron;to je to za sudionike treninga, po svemu sudeći, takođe irelevantno :(</p>
<p>(**) Skupljaju nekakve bodove koje moraju prikupiti u toku godine. To pravila državne službe nalažu.</p>
<p>(***) U odnosu na druge u najgorem slučaju pristojne, u slučaju vi&scaron;ih službenika sramno visoke. Ako se uzmu u obzir efekti njihovog rada za većinu vrijedi - bilo koji iznos je previ&scaron;e !</p></div>
<div class='post_tags'>
<h4>Tags</h4>
<div class='post_tags_list'>bosna, dunjaluk</div>
</div>
<div class='post_responses'>
<h4>953 views and 0 responses</h4>
<ul class='post_responses list'>
</ul>
</div>
</div>
</div>
</div>
</body>
</html>
