<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2011/04/neprilagodeni-bosanac.html">Previous</a>
&nbsp; 
<a href="../../../index-8.html">Index</a>
&nbsp; 
<a href="../../../posts/2011/04/porezna-uprava-fbih-problem-fiskalizacije-nij.html">Next</a>
</div>
<div class='post'>
<div class='post_header'>
<h3>Zamislite ovakvu Poreznu upravu FBiH ...</h3>
<div class='post_info'>
<span class='post_time'>April 11 2011,  7:21 AM</span>
<span class='author'>&nbsp;by Ernad Husremović</span>
</div>
</div>
<div class='post_body'><p>Par minuta nakon &scaron;to sam problem fiskalizacije <a>postirao</a>, javio mi se informatičar Porezne uprave (nadalje PU) sa kojim sam po pitanju problema ranije komunicirao.</p>
<p>Čovjek je bio vidno uznemiren.</p>
<p>Već nakon par rečenica bilo je jasno da se moj sagovornik prije svega "svojom mukom zabavio" ... Za njega je glavni problem predstavljala činjenica da sam komunikaciju sa njim publikovao na internet.</p>
<p>Kada sam pisao, takvo &scaron;to mi nije bilo ni na kraj pameti ... Ja sam razmi&scaron;ljao o isključivo o tome &scaron;ta <strong>institucija</strong> u kojoj on radi - može pomoći i poduzeti po pitanju problema na koji smo nai&scaron;li.</p>
<p>PU-ovac me je rezigniranim tonom pitao:</p>
<blockquote class="posterous_short_quote">
<p>Vi ste direktor ? Pa kakva ste vi firma koja službenu email korespondenciju prebacuje na blog !?</p>
</blockquote>
<p>Odgovorio sam:</p>
<blockquote class="posterous_medium_quote">
<p>Radite u državnoj instituciji. Vi ste javni službenik. Radi se o problemu od javnog značaja. Iz tog razloga izno&scaron;enje na&scaron;e korespondencije, izno&scaron;enje va&scaron;eg imena i prezimena,&nbsp; izno&scaron;enje Va&scaron;eg radnog mjesta ne smatram neetičnim. Ako želite privatnost, a Vi se onda zaposlite u nekoj privatnoj firmi !</p>
</blockquote>
<p>PU-ovac mi je odgovorio:</p>
<blockquote class="posterous_short_quote">
<p>Ali lijepo sam Vam rekao da mi nismo adresa koja vam može dati odgovor, i uputio vas na Ministarstvo !</p>
</blockquote>
<p>Nastavio sam:</p>
<blockquote class="posterous_medium_quote">
<p>Da, i to sam jasno u svom članku naveo. Potpuno sam svjestan uloge PU-a. Međutim, stanovi&scaron;ta sam da vi ipak možete pomoći. To&nbsp; je poenta mog članka. Vi ste, kao i ja, sporedni likovi tog članka. Glavni lik je na&scaron; klijent koji se boji va&scaron;ih kolega - poreznih ispektora. Na&scaron; klijent je radi ovog problema zaustavio svoj posao ! Mi smo opet čitav dan u kontaktu sa njim ... Znači svi zajedno smo okupirani ovim problemom !</p>
</blockquote>
<p>PU:</p>
<blockquote class="posterous_short_quote">
<p>Ali &scaron;ta ja kao informatičar mogu učiniti !?</p>
</blockquote>
<p><!--more-->hernad:</p>
<blockquote class="posterous_medium_quote">
<p>Možete. Možete doći do mi&scaron;ljenja va&scaron;ih kolega poreznih inspektora o tome &scaron;ta oni čine na terenu u ovoj situaciji. Vama je kristalno jasno da se radi o "bug"-u u zakonskoj regulativi. Vi kao informatičar puno bolje razumijete su&scaron;tinu problema nego li va&scaron;e kolege porezni inspektori.</p>
</blockquote>
<p>Nastavio sam:</p>
<blockquote>
<p>Možete dati mi&scaron;ljenje koji se dokument u ovom momentu smatra meritornim (porezna faktura ili fiskalni isječak) ? Ja sam principom zdrave logike iznio svoj <a href="http://redmine.bring.out.ba/boards/8/topics/4954?r=4961#message-4961">stav</a>. Međutim,&nbsp; to za mog klijenta nije meritorno. Ja sam informatičar. Ja mu neću doći u kontrolu nego va&scaron;e kolege - porezni inspektori. I tu vi možete (i smatram trebate) pomoći. Vi dobro znate da će novi zakonski akti u najboljem slučaju biti objavljeni za dva mjeseca. A &scaron;ta do tada ?! Život ne može stati.</p>
</blockquote>
<p>Tokom tog razgovora kolega iz PU-a me je par puta upućivao na njihov protokol.:</p>
<blockquote class="posterous_short_quote">
<p>A za&scaron;to vam je problem ovo donijeti kod nas na protokol ?!</p>
</blockquote>
<p>Nisam mu tom prilikom odgovorio. Odgovoriću sada:</p>
<blockquote class="posterous_short_quote">
<p>Ja sam &scaron;alteromrzac.</p>
</blockquote>
<p>Ali na stranu moja čudna priroda. U ovom slučaju se radi o problemu operativne prirode. Ne vidim nijedan razlog zbog  koga bi email upit bio neadekvatan način rje&scaron;avanja ovakvog  problema. Su&scaron;tina i jeste da se ovakvi problemi agilnije rje&scaron;avaju.</p>
<p>Za&scaron;to ovakve informacije ne bi bile objavljene na stranicama PU-a ?!</p>
<p>Za&scaron;to je "science-fiction" očekivati da se na stranicama Porezne uprave pojavi ovakva informacija:</p>
<blockquote>
<p><span style="text-decoration: underline; font-size: medium;"><strong>Razlike iznosa na poreznoj fakturi i fiskalnom isječku</strong></span></p>
<p>Po&scaron;tovani porezni obveznici, poznato nam je da usljed gre&scaron;aka u zaokruženju mogu da se pojave značajne razlike između porezne fakture i fiskalnog isječka. Dok se ne dođe do konačnog tumačenja ovog problema od strane Zakonodavca, na&scaron;i porezni inspektori su dobili instrukcije da se kao primarni dokument u smislu knjiženja uzima porezna faktura, a da se fiskalni isječak provjerava isključivo u svrhu registracije prometa na fiskalni sistem.</p>
<p>Dragi na&scaron;i korisnici, svjesni smo ovog propusta. Dok se on odgovarajućim zakonskim i podzakonskim aktima ne rje&scaron;i, postupajte u skladu sa ovom informacijom. Najbitnije da vi svoj posao radite neometano. Hvala na razumjevanju.</p>
</blockquote>
<p>Ovakav pristup problemima može stvoriti jednu sasvim novu percepciju PU-a od strane poreznih obveznika. Ako te neko pita ko je PU, svako će ti odgovoriti:</p>
<blockquote class="posterous_short_quote">
<p>To su oni &scaron;to &scaron;alju porezne inspektore i kažnjavaju narod.</p>
</blockquote>
<p>Ali pustimo se percepcije.</p>
<p>Čak i ako PU-u nije bitno &scaron;ta o njima misle porezni obveznici,&nbsp; ovakav način rje&scaron;avanja problema kao &scaron;to je ovaj dao bi sljedeće rezultate:</p>
<ol>
<li>Panika i lutanje među poreznim obveznicima bi bilo svedeno na najmanju moguću mjeru</li>
<li>Zastoji u poslu kao posljedica maloprije navedenih lutanja bi se takođe minimizirali</li>
<li>Pritisak na mog kolegu informatičar iz PU-a i sve one koji su zaduženi za podr&scaron;ku i pomoć poreznim obveznicima bi znatno pao, jer se većina pitanja ponavlja.</li>
<li>Porezni inspektori ne bi bili prepu&scaron;teni sopstvenom sudu u ovakvim situacijama, nego bi imali transparetnte, jedinstvene i precizne instrukcije za rad(**)</li>
</ol>
<p><span style="text-decoration: underline; font-size: medium;"><strong>Za&scaron;tita privatnosti državnog službenika</strong></span></p>
<p>Va&scaron;a institucija - Porezna uprava FBiH u ovom trenutku na neki način  djeluje, i vi možete dati doprinos tako &scaron;to ćete reći da se do konačne  odluke - odgovarajućih pravilnika Zakonskih akata djeluje tako i tako.</p>
<p>Eto, to je bila svrha mog pisanja. A ne da blatim bilo koga. Međutim, svakako svrha mog pisanja jeste promoviranje jednog drugog i drugačijeg rezona i postupanja u ovakvim situacijama. Svako treba preuzeti svoj dio odgovornosti, pa ćemo do rje&scaron;enja doći brže i bolje. Na korist na&scaron;im klijentima - poreznim obveznicima.</p>
<p>Obećao sam kolegi informatičaru iz PU-a&nbsp; da ću izbrisati svaki pomen  njegovog imena. Iz jednostavnog razloga - to je za rje&scaron;avanje ovog  problema najmanje bitno.</p>
<p>Ali da ponovim:</p>
<blockquote class="posterous_medium_quote">
<p>Vi ste, dragi moji, javni službenici. Morate shvatiti da se svojim imenom prezimenom i pozicijom možete i bez va&scaron;eg odobrenja pojaviti u javnom prostoru. I morate shvatiti da je javno dobro ispred za&scaron;tite va&scaron;e privatnosti.</p>
</blockquote>
<p>Ako ne&scaron;to grije&scaron;im, molim da me se ispravi.</p>
<p><span style="text-decoration: underline;"><strong><span style="font-size: medium;">Odakle mi pravo ...<br /></span></strong></span></p>
<p>U početku na&scaron;eg telefonskog razgovora, "iskri" je bilo na sve strane. U jednom momentu sam grubim tonom rekao kolegi iz PU-a:</p>
<blockquote class="posterous_short_quote">
<p>Vi očigledno niste "dobacili" do onoga &scaron;to sam ja želio reći i &scaron;to mi je bila namjera ...</p>
</blockquote>
<p>Na to se moj sagovornik, sasvim je normalno, brecnuo:</p>
<blockquote class="posterous_short_quote">
<p>Ko ste vi da mi kažete dokle sam ja "dobacio" ?!</p>
</blockquote>
<p>Kasnije se priča prebacila "na mirnije vode" ... Iskre su utihnule. Razgovor je&nbsp; krenuo u konstruktivnom smjeru.</p>
<p>Nakon ovog pisanja, neće me začuditi da on ili neko drugi iz PU-a kaže:</p>
<blockquote class="posterous_short_quote">
<p>Ko je ovaj blentovina da nama u PU-u kaže kako trebamo raditi ?!</p>
</blockquote>
<p>Odgovoriću:</p>
<blockquote class="posterous_medium_quote">
<p>Ja sam njegovo visočanstvo porezni obveznik. Va&scaron; klijent. Ovo &scaron;to ja tražim može i drugim va&scaron;im klijentima biti od pomoći. A i vama. Ako uspijete do te tačke "dobaciti".&nbsp; Može biti da je grubo. Ali &scaron;ta ako je istinito ?!</p>
</blockquote>
<p><span style="text-decoration: underline;"><strong><span style="font-size: medium;">Moj dojam o kolegi informatičaru iz PU-a</span></strong></span></p>
<p>Iz ovih kontakata o svom sagovorniku sam, kada se sve sabere, steka pozitivno mi&scaron;ljenje. On je očigledno državni službenik koji se trudi.</p>
<p>Međutim, kao i većina Bosanaca, on očigledno misli da postojeći je sistem funkcionisanja na&scaron;e administracije - takav je kakav je, i da to&nbsp; "<a href="/tako-to-mora-biti-mora-li">tako mora biti</a>". Ja ne mislim. I ne samo da to ne mislim, nego se čak usuđujem od njih tražiti promjene. Da, ja sam <a href="/bosna-glup-lud-il-bahat">lud</a>.</p>
<p>Po glasu pretpostavljam da se radi o mladom čovjeku (20-35 godina).</p>
<p>Velika je &scaron;teta ako se takvi ljudi utope u kolotečinu postojećih odnosa i stanja stvari u na&scaron;im državnim institucijama. Ako oni ne budu stvari mijenjali, pa ko će onda ? Ako oni budu govorili:</p>
<blockquote class="posterous_short_quote">
<p>Ali ja tu ne mogu ni&scaron;ta ... To tako funkcioni&scaron;e ... &Scaron;ta tražite od mene ?!</p>
</blockquote>
<p>pa ko će onda moći ?! Ako oni ne budu pokretači promjena, pa ko će onda biti ?</p>
<p>Ja sam vjerovatno lud pa se "palim" i "žarim" na ove stvari, ali bez obzira na to mislim da da ovo &scaron;to tražim definitivno nije ludost.</p>
<p>---</p>
<p>(*) Kolega informatičar je pomenuo kako daje sve od sebe da ljudima pomogne, te da je u toku dana odgovorio na preko 150 poziva klijenata - &scaron;to telefonskih, &scaron;to email. U to uop&scaron;te ne sumnjam. Nema sumnje da telefon-i&nbsp; email-ovi PU-a ovih dana gore "gore".</p>
<p>(**) Ove "rupe" porezni inspektori nerijetko zloupotrebljavaju. Naime, porezni obveznici u strahu od kazni u ovakvim situacijama nerijetko nude inspektorima mito.&nbsp;</p>
<p>&nbsp;</p></div>
<div class='post_tags'>
<h4>Tags</h4>
<div class='post_tags_list'>administracija, bosna, bringout, sistem</div>
</div>
<div class='post_responses'>
<h4>Pregleda 9800, komentara: 3</h4>(Status na dan 07.04.2013 prema posterous blog statistici ranijeg posterous blog-a)<hr/>
<ul class='post_responses list'>
<li class='response clearfix'>
<div class='response_header'>
<div class='response_time'>Apr 12 2011,  5:59 AM</div>
<div class='response_name'>Ernad Husremović responded:</div>
</div>
<div class='response_body'>Ernad utopista: <a href="http://redmine.bring.out.ba/boards/8/topics/4996?r=5000#message-5000" rel="nofollow">http://redmine.bring.out.ba/boards/8/topics/4996?r=5000#message-5000</a></div>
</li>
<li class='response clearfix'>
<div class='response_header'>
<div class='response_time'>Apr 12 2011, 11:52 PM</div>
<div class='response_name'>murga responded:</div>
</div>
<div class='response_body'>Da se razumijem toliko u fiskalizaciju: NE, ali kako vidim muku mucis sa drzavnim organima bilo koje vrste. Interesantno je kako covjek uvjek dobije skoro isti odgovor na postavljena pitanja: Nisam ja zaduzen za to? ili Obratite se nekom drugom.<br />Istina je naravno da postoje ljudi kao nas kolega iz PU koji je tu "upao" u crvotocinu nedovrsenih zakona, tako da ga u jednu ruku i razumijem. Naravno, postoje i oni koji su tu radi plate, a ne radi posla koji je potrebno odraditi, pa makar se potruditi da probleme svojih klijenata podijeli i sa kolegama u firmi.<br />Gorka istina je isto tako da se zakoni, bar kako ja stvari gledam, donose preko noci, i to putem "hitnih" sastanaka ili "hodi-mi-dodji-mi" relacija, pa se i desavaju ovakve stvari kakve i jesu. Postujem ja zakon, ali onakav koji se prije donosenja trebao dobro razmotriti, pa cak i beta-testirati.</div>
</li>
<li class='response clearfix'>
<div class='response_header'>
<div class='response_time'>Apr 15 2011, 12:14 PM</div>
<div class='response_name'>Ernad Husremović responded:</div>
</div>
<div class='response_body'>> Istina je naravno da postoje ljudi kao nas kolega iz PU koji je tu "upao" u crvotocinu nedovrsenih zakona<p>To si dobro uočio Murga. Međutim, činjenica da i u ovakvim situacijama sistem može bolje i lošije funkcionisati.</p><p>Na stranu što je fiskalizacijja lakrdija. Ali sada treba raditi ono što je moguće - a to je ljudima pomoći.</p><p>Moja zamišljenja PU BiH je institucija koja djeluje tako što će, uzevši u obzir objektivno stanje, obezbjediti najbolju moguću pomoć - uslugu svojim klijentima - poreznim obveznicima.</p><p>Da li će to biti koordinirano sa Ministarstvom finansija, da li će to biti dogovorom između IT odjela i sektora inspekcije (kako god se ti dijelovi zvali) to mene ne bi trebalo biti briga.</p><p>Sama činjenica da nas se usmjerava da kucamo na druga vrata kazuje jedno: sistem ne funkcioniše !</p><p>Jer da funkcioniše, zar ne bi PU i Ministarstvo trebali za nas djelovati kao jedno po ovakvim stvarima ?!</p></div>
</li>
</ul>
</div>
</div>
</div>
</div>
</body>
</html>
