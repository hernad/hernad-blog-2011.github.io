<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2012/04/prvi-dojmovi-o-sizis-u-disbalans.html">Previous</a>
&nbsp; 
<a href="../../../index-2.html">Index</a>
&nbsp; 
<a href="../../../posts/2012/03/drzava-i-bosansko-hercegovacki-it.html">Next</a>
</div>
<div class='post'>
<div class='post_header'>
<h3>IT marksizam</h3>
<div class='post_info'>
<span class='post_time'>March 21 2012, 12:24 PM</span>
<span class='author'>&nbsp;by Ernad Husremović</span>
</div>
</div>
<div class='post_body'><p>Ranija vlast je bila grozna. GROZNA.</p>
<p>Ali ova SDP-ovska je uspjela kod mene stvoriti reakcije koje nijedna do sada nije.</p>
<p>Oni prija&scaron;nji su se sramno "talisali" između sebe.</p>
<p>A SDP-ovci ... SDP-ovci su "talisanje" globalizirali.</p>
<p><a href="http://hernad.bring.out.ba/otvoreno-pismo-ministru-obrazovanja-damiru-ma">Ministra obrazovanja Damira Ma&scaron;ića</a> sam do danas uzimao za partijskog fićfirića od koga te&scaron;ko da ćemo imati kakvog hajra ...</p>
<p>Međutim, <a href="http://www.sarajevo-x.com/vijesti/bih/microsoft-podrzava-pojacanu-inspekciju-legalnosti-softvera/120321062">dana&scaron;njim istupom</a> je Ma&scaron;ić od beskorisnog lika postao veliki neprijatelj.</p>
<p>Državni Ministar kaže Korporaciji:</p>
<blockquote class="posterous_short_quote">
<p>Sve ono &scaron;to mi koristimo, kao i čitav svijet, veliko većinom, potječe upravo iz ove kompanije</p>
</blockquote>
<p>Hajvane ! Ti si ba Ministar ! &Scaron;ta se dodvorava&scaron; ... &scaron;ta na&scaron; bruka&scaron; ... Hajvanu, da-bil hajvanu !</p>
<p><span style="text-decoration: underline; font-size: medium;"><strong>Osnove IT marksizma</strong></span></p>
<p>Zamislite da odete u &scaron;kolu u kojoj vam dijete u dana&scaron;nji vakat treba učiti&nbsp; predmet "Osnove marksizma i socijalizma" ili "Titovim stazama revolucije".</p>
<p><!--more--></p>
<p>&Scaron;ta bi se desilo ? Svi bi ustali i rekli:</p>
<blockquote class="posterous_short_quote">
<p>Nećete zatupljivati na&scaron;u djecu tim glupostima ! To su ideologije pro&scaron;losti !</p>
</blockquote>
<p>Ministar Ma&scaron;ić i SDP nas spremaju da na&scaron;a djeca uče IT marksizam.</p>
<p>Istina, ni ona ranija vlast u ovom dijelu nije učila ni&scaron;ta drugo. Ona je to činila zato da se&nbsp; dajdžići i amiđići namire pisanjem nadrealnih udžbenika. Ova to radi smi&scaron;ljeno. Za Korporaciju.</p>
<p>Zato su Damir Ma&scaron;ić i Zlatko Lagumdžija u mojim očima preko noći od Fićfirića i Narcisa postali državni neprijatelji broj jedan i dva.</p>
<p><span style="text-decoration: underline; font-size: medium;"><strong>Poruka mom Reisu</strong></span></p>
<p>Uvaženi Reise, Uvaženi predstavniče ummeta, digao si čitavu hajku oko pitanja ocjenjivanja vjeronauke. Digao si frku oko efemerija, a sad &scaron;uti&scaron;.</p>
<p>Ove te stvari ne interesuju ? Zar te Reise interesuje te &scaron;to će na&scaron;a djeca učiti IT marksizam ?</p>
<p>Da te informi&scaron;em - hoće. Potpisano danas. Ministar obećao Korporaciji.</p>
<p>Zna&scaron;, ono&nbsp; jednoumlje, komunizam ... O tome uvijek govori&scaron; k'o o najcrnjem ... Pa za&scaron;to o ovome &scaron;uti&scaron; ?!</p>
<p>Zar je tvoj rejon kritiziranja isključivo način vjerske naobrazbe ummeta ?</p>
<p>Reise, razočarao si me. Duboko si me razočarao ...</p>
<p>SDP-ovci meni, a jo&scaron; vi&scaron;e mojoj djeci, "rade o glavi". Kad mi pomoć nije trebala, "namečili" ste se na Ministra Suljagića k'o najvećeg neprijatelja islama, jaaRabbi.</p>
<p>Sad kad mi je pomoć potrebna ko žednom voda, od mog Reisa ni mukajet !</p>
<p>Ti i ja nikako da budemo na istoj talasnoj dužini po pitanjima obrazovanja. &Scaron;to je za tebe temeljno pitanje ummeta, za mene je <a href="http://hernad.bring.out.ba/kakofonija">kakofonija</a>. I obratno.</p>
<p><span style="text-decoration: underline; font-size: medium;"><strong>Roditeljska obaveza<br /></strong></span></p>
<p>Od Reisa nemam pomoći. Državu vode državni neprijatelji.</p>
<p>&Scaron;ta da radim ?</p>
<p>Samru sam nekako, uz Božiju pomoć, izveo na selamet po pitanju informatičke naobrazbe.</p>
<p>Istina, njega knjiga je bila vi&scaron;e crvena nego crvena od mojih križanja i napomena:</p>
<blockquote class="posterous_short_quote">
<p>Ovo ne smije&scaron; učiti ! Ovo je glupost !</p>
</blockquote>
<p>Kako je sve relativno ... Sada mi te gluposti iz njene knjige izgledaju kao &scaron;ala - po&scaron;alica.</p>
<p>Tek mogu naslutiti &scaron;ta se tek sprema Bakiru i Faruku.</p>
<p>Korporacija zadaje posljednji udarac !</p>
<p>&Scaron;ta da radim ... &scaron;ta da radim ? Nemam jo&scaron; puno vremena ... K'o dlan o dlan će proći a moj Bakir će prispjeti da uči IT marksizam. Pa za njim i Faruk, aBd.</p>
<p>Da se pomirim ipak sa tim ? Korporacija je rekla - tako će biti. &Scaron;ta ti sitan - nikakav može&scaron; učiniti !?</p>
<p>Molim ? Da se pomirim sa onim &scaron;to mi je tamo neki fićfirić pripremio !?</p>
<p>Pa dobro Ernade, gdje ti je borbenost ? Gdje ti je kuvvet ?</p>
<p>Obaveza ti je da se bori&scaron; za haak svoje djece ! Ne smije&scaron; dozvoliti da ih se uči IT marksizmu !</p>
<p><span style="text-decoration: underline; font-size: medium;"><strong>Literatura nepoželjnog sadržaja</strong></span></p>
<p><span style="font-size: medium;"><span style="color: #ff0000;"><strong>Literatura koja sa sobom nosi poruku "Sloboda izbora ne postoji" je nepoželjna literatura.</strong></span></span><span style="text-decoration: underline; font-size: medium;"><strong><br /></strong></span></p>
<p>U pripremi je predmet IT marksizam.&nbsp;</p>
<p>Da li mogu reći:</p>
<blockquote class="posterous_medium_quote">
<p>Zabranjujem vam da zatupljujete moju dijecu.</p>
<p>Zabranjujem vam da bilo koji vendor bude favoriziran.</p>
<p>Tražim&nbsp; da ih kroz obrazovanje učite principima.</p>
<p>Ne dozvoljavam da ih trenirate ko cuke: Ustaj - lezi - jedi - sjedi !</p>
<p>Ako mi to ne možete obezbjediti, ja Vam svoju dijecu ne dam !</p>
<p>Ja ću ih učiti informatici kako znam i umijem. IT marksizam neće pohađati !</p>
</blockquote>
<p><span style="font-size: medium;"><strong><span style="color: #ff0000;">Sloboda izbora je temeljna sloboda.</span></strong></span>&nbsp;</p>
<p>Bez svjesti o slobodi izbora na&scaron;a djeca nemaju &scaron;ansu, osim da budu podanici.</p>
<p>Fićfirić je stoga napao na haak moje djece.</p>
<p>Porezni obveznici su "pu&scaron;iona" ... država je "down", država je banana-država, mi smo kolonija ... ma boli me vi&scaron;e briga.</p>
<p>Al' na djecu ... Fićfirić ... na djecu mi ne diraj !</p></div>
<div class='post_tags'>
<h4>Tags</h4>
<div class='post_tags_list'>bosna, dunjaluk</div>
</div>
<div class='post_responses'>
<h4>Pregleda 956, komentara: 11</h4>(Status na dan 07.04.2013 prema posterous blog statistici ranijeg posterous blog-a)<hr/>
<ul class='post_responses list'>
<li class='response clearfix'>
<div class='response_header'>
<div class='response_time'>Mar 29 2012,  1:39 AM</div>
<div class='response_name'>Strider responded:</div>
</div>
<div class='response_body'>Selam Ernade,<br />imas na blogu odlicnih tekstova (kao prethodni), ali bez uvrede, imas i vrlo losih.<p>Ovo sa reisom ti je pomjerilo donje granice.<br />Ok, znam da je sada "in" biti protiv reisa, ali valjda mozes naci nesto smislenije od optuzivanja reisa za preferiranje vendora unutar udzbenika informatike. <br />Valjda ne znam zasto je tesko da razumijes da reisova odgovornost i kompetencija jeste vjeronauka, a ne informatika.<br /> Da ne govorim o izjavama o toboznjoj razocaranosti reisom zbog toga, a gotovo sve sve sto ti je stavljeno u tag "islam" na blogu, zapravo je prica protiv reisa. I on se kao, tek sad, razocarao, a davno stavljao reisa u isti kos sa Dodikom.</p><p>Da se reis petlja u to u sta ti zelis da se petlja - vjerovatno bi zvucao isto kao i ti kada se petljas u pitanje vjeronauke, dozvoljenosti proslavljanja Nove godine sa vjerskog aspekta itd... a Reis-ul-ulema vjerovatno ne zeli zvucati tako. Sto je ok.</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  3:41 AM</div>
<div class='response_name'>Ernad Husremović responded:</div>
</div>
<div class='response_body'>@Strider<p>prije svega hvala na komentaru. </p><p>Kritika je sastavni dio diskusije, a blogiranje samo po sebi poziv na komunikaciju i diskusiju.</p><p>Mislim da ću ti aBd jednom prilikom odgovoriti novim člankom, jer mislim da islamska zajednica ima veze sa pitanjem kao što je ovo.</p><p>Korištenje halal software-a i upućivanje na to je vrlo bitno. O tome sam pisao davno prije legalizacije.</p><p>Svejedno odmah ću prokomentarisati par stvari</p><p>1) O Reisu u negativnom kontekstu ne pišem zato što je to in.</p><p>Pišem i raspravljam o stvarima koje lično smatram bitnim. Obrazovanje, znanje općeniti su za mene bitni pa o njima pišem.</p><p>Reisa sam "dokačio" ovdje komparirajući dvije teme. </p><p>Jedna koja je za moju djecu nebitna (vjeronauka) i druga koja je od suštinske bitnosti.</p><p>Prva je nebitna zato što svoju djecu šaljem u mekteb.</p><p>Druga je bitna zato što će u SVAKOJ školi učiti ovo što nazivam IT marksizam.</p><p>To je poenta. A ne biti in "fljaskajući" po reisu</p><p>2) Islam</p><p>Brate, nije dobro da se stavlja jednakost između uvaženog Reisa i islama.</p><p>Naš Reis je prvi u ummetu i nosi veliku odgovornost. </p><p>Kada frku tamo gdje joj nije mjesto, ja ću to reći.<br />Kada šuti po pitanjima koja su bitna za ummet, ja ću to reći.</p><p>Opasnost da se to komentariše  tako da se petljam tamo gdje mi nije mjesto ... hah ...</p><p>Da sam želio komfor koji većina Bosanaca i bosanskih muslimana prakticira   - šutnja u javnom prostoru, ne bih ni pisao.</p><p>Gornji navod:</p><p>> Da ne govorim o izjavama o toboznjoj razocaranosti reisom zbog toga, a gotovo sve sve sto ti je stavljeno u tag "islam" na blogu, zapravo je prica protiv reisa.</p><p>je netačan.</p><p>Kao prilog ovoj tvrdnji navodim sljedeće članke:</p><p><a href="http://hernad.bring.out.ba/veliki-musliman-i-software" rel="nofollow">http://hernad.bring.out.ba/veliki-musliman-i-software</a>  <br /><a href="http://hernad.bring.out.ba/veliki-musliman-veci-od-reisa" rel="nofollow">http://hernad.bring.out.ba/veliki-musliman-veci-od-reisa</a></p><p>Ako uzimaš da je CILJ ovih članaka napad na Reisa, onda postoje samo dvije mogućnosti:</p><p>1) Ja do kraja loše i nerazumljivo pišem <br />2) Ti stvari nepravilnog generaliziraš.</p><p>Pisanja o Fićfiriću i Reisu su pisanja o mom viđenju stanja bosanskog ummeta i društva u cjelini.</p><p>Međutim i Reis i Fićfirić su, čak i kada naslovi članak glase na njih, u konačnici sporedne ličnosti ovog i sličnih članaka.</p><p>Glavni lik u tim člancima su moja djeca.</p><p>Selam alejkum,</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  3:56 AM</div>
<div class='response_name'>Ernad Husremović responded:</div>
</div>
<div class='response_body'>@Strider<p>Ali da ne bude zabune viza-vi gornjeg komentara. Ni meni se ne piše kako sam napisao ovaj članak. Moglo se to puno bolje sročiti.</p><p>I sam sam kod pisanja sebi stavio upitnik "šta će ti ba Reis ovdje ..." - ali mi je ta asocijacija jednotavno došla, pa sam tako i ostavio.</p><p>Kakav god članak, ovo su teme koje bi trebale biti bitne za svakog muslimana.</p><p>Tema: "Halal software" koju bi napisao Reis i dao na čitanje svim hatibima na džumi bi bila sjajna stvar.</p><p>Zar ne misliš da je takva tema bitnija od kritiziranja  serije "Lud, zbunjen, normalan" što je bila jedna od tema.</p><p>Da ... znam. Svrha te hutbe je bila ukazivanje na svetost dženaze za muslimane. Ali svejedno, volio bih da je Reis nikada nije napisao i da je ja nikada nisam morao slušati.</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  4:32 AM</div>
<div class='response_name'>Strider responded:</div>
</div>
<div class='response_body'>1.<br />"Prva je nebitna zato što svoju djecu šaljem u mekteb."<p>Tom logikom, mozes ih slati i na kvalitetne IT kurseve. Tako ni informatika u skoli vise nece biti bitna.<br />Moje dijete ide u mekteb, ali ipak mi je vjeronauka u skoli vrlo bitna (razlika je u prilicnoj mjeri kao razlika izmedju predavanja/vjezbi na fakultetu - nastava u mektebu je u prilicnoj mjeri vezana za prakticne aspekte obredoslovlja). </p><p>2. <br />"Opasnost da se to komentariše tako da se petljam tamo gdje mi nije mjesto ... hah ..."</p><p>Uopste nije rijec o petljanju gdje ti nije mjesto, nego o onome za sta nemas kompetencije i validnu argumentaciju (serijatsku, fikhsku itd.). Nemam nista protiv toga da bilo koji musliman ucestvuje, kritizira rad IZ. I sam sam, npr. kritizirao tvrdnju IZ da je zekat/sadekat-ul-fitr validan samo ako se daje u tzv. Bejt-ul-mal. Kazem tzv. jer IZ povlaci paralelu izmedju blagajne u islamskoj drzavi, i svoje vlastite blagajne - sto apsolutno nije isto - zato sto je IZ sada samo vjerska zajednica koja nema obaveze prema podanicima kao sto ima islamska drzava. Ali ne mozes argumentovati dozvoljenost "Djeda Mraza", "Nove godine" i sl. "iz svoje glave"- zato sto nas to, kao, "spaja" s nasim komsijama. Koliko god to nas spajalo s nasim komsijama, postoje brojni ajeti, hadisi i fikhsko-akaidska pravila kojima se moze argumentirati protiv. A i na logickom nivou, time mozes opravdati bilo kakav vid asimilacije.</p><p>Vezano za linkove koje si postavio, ako u clanku napises: <br />"Ali sam ubjeđen, da, kada bih mu rekao da u se treba raditi na tome da se u našim džamijama, na računarima bosanskih muslimana treba ukloniti nelegalni software, dobio odgovor da sam budala."<br />ocigledno se radi o "kritici" zbog predrasuda.</p><p>"Tema: "Halal software" koju bi napisao Reis i dao na čitanje svim hatibima na džumi bi bila sjajna stvar."</p><p>Halal (generalno) jeste tema mnogih hutbi. Mozda bi i takvo nesto bilo dobro da se razjasni, ali software je prilicno komplicirana tema, cak i sa stanovista fikha (a dovoljno je vidjeti koliko je raskola samo u Open source taboru, Stallman, Torvalds, BSD itd...). Mozda je potrebno da se prvo rijese neke stvari na nivou serijatskog prava i da se definise sta moze a sta ne. Jer ni svaki ugovor (licencni) sa stanovista serijata nije validan i halal (makar je neko platio software, pa onda mu pred nos iskocila EULA). Mislim da to nije zrelo za hutbe jos.</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  4:39 AM</div>
<div class='response_name'>Strider responded:</div>
</div>
<div class='response_body'>I btw...preferiranje vendora koje pominjes u clanku nema direktnu vezu s temom halal softvera. Mozes ti preferirati vendora, a to ne znaci da piratiziras software.<br />Ne vjerujem da u tom udzbeniku se poziva na piratiziranje. Shodno tome, nema veze s temom halal/haram. I ja sam protiv tog preferiranja, ali opet ne znam sta reis tu da radi... :)</div>
</li>
<li class='response clearfix'>
<div class='response_header'>
<div class='response_time'>Mar 29 2012,  5:17 AM</div>
<div class='response_name'>Ernad Husremović responded:</div>
</div>
<div class='response_body'>@Strider<p>1) pitanje IT obrazovanja vs pitanje OCJENJIVANJA vjeronauke u školama.<br />---------------------------------------------</p><p>> "Prva je nebitna zato što svoju djecu šaljem u mekteb."</p><p>Ovo je loše napisano. Nebitno u poređenju sa temom IT obrazovanja.</p><p>Pitanje OCJENJIVANJA vjeronauke je efemerno pitanje.</p><p>Pitanje SADRŽAJA nikada nije ni pokrenuto. Da se to pravo djecu uskraćuje, to bi problem.</p><p>2) Djeda Mraz, Nova Godina</p><p>Ja ih ne odobravam niti osporavam. Tu treba naći mjeru u kontekstu kompletnog okruženja.</p><p>Stvarati od toga velike teme je pogrešno. Reis je takvim, efemernim pitanjima za ummet posvetio preveliku pažnju.</p><p>Novu godina je bitna samim tim što predstavlja kraj poslovne godine. Što koristimo gregorijanski kalendar.</p><p>Njeno obilježavanje u razumnoj mjeri držeći se ograničenja koje nam uzvišena vjera određuje ne predstavlja problem.</p><p>Ja sam sve diskusije po ovom pitanju doživio tako da se pitanje MJERE zanemaruje dok se naglašava ZABRANA.</p><p>Muslimani se ne smiju prpustiti asimilaciji.  Tačno.</p><p>Problematizirati pitanje asimilaciju u Sarajevu meni generalno izgleda kao pogrešno postavljeno stanje stvari.</p><p>Novim godinama banče i pijanče  oni koji ne mare za vjeru a nose muslimanska imena. </p><p>Musliman treba da se drži MJERE, odnosno SREDNJEG puta.</p><p>Ako se stvara antagonizam na pitanjima koja nisu od suštinske vrijednosti za muslimane, energija se troši na pogrešnim temema.</p><p>Deda Mraz i Nova godina su teme koje na ljestvici prioriteta bosanskih muslimana danas  trebaju biti na dnu, a ne na vrhu.</p><p>Za razliku od teme halal software-a.</p><p>> Halal (generalno) jeste tema mnogih hutbi ...</p><p>Ti to očigledno tako ne vidiš.</p><p>> Mislim da to nije zrelo za hutbe jos.</p><p>Brate, ja mislim da je kasno za hutbe. Istina, tome nije kriv reis nego Fićfirić(i) ... ali to je sada manje bitno.</p><p>Selam alejkum</p><p>IT kursevi kao rješenje<br />--------------------</p><p>Ko drži takve kurseve ?  </p><p>Predrasude<br />---------</p><p>> ocigledno se radi o "kritici" zbog predrasuda.</p><p>Ejs.</p><p>Postavio sam Ubuntu/Linux prije par godina na neke računare koji su bili pokvareni u džamiji.</p><p>Znaš li šta se nakon toga desilo ?</p><p>Neću ti kazat, da u moju džamiju ne bi došla Ibrahimova inspekcija :)</p><p>Vendor<br />------</p><p>> Mozes ti preferirati vendora, a to ne znaci da piratiziras software.</p><p>Ajoj. Pa to mi ne moraš objašnjavati brate.</p><p>DRŽAVA ne smije preferirati vendora, ili još gore raditi za vendora kako se to ovdje desilo.</p><p>Onda kreirraš podaničko društvo. </p><p>To je ono što svaki građanin i musliman treba prepoznati.</p><p>Mentalni podaništvo je najteže izliječiti.</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  5:22 AM</div>
<div class='response_name'>Ernad Husremović responded:</div>
</div>
<div class='response_body'>> IZ da je zekat/sadekat-ul-fitr validan samo ako se daje u tzv. Bejt-ul-mal.<p>Jasno ko dan.</p><p>Obračun zekata i podrška IZ-a da se ljudima pomogne u pravilnom obračunu zekata  je međutim tema za sebe. </p><p>Ali ostavimo to po strani, ionako smo puno tema otvorili u ovom razgovoru. </p><p>Kako god obrađeno, tema zekata je bitna i ona se mora obrađivati sve dok se ljudi odreknu predrasuda koje su imali (davanje sadake pod zekat, obračun zekata "šacologijom" itd).</p><p>Nisam ti se zahvalio za trudo koji si uložio u date komentare.</p><p>Da ti dragi Allah upiše u dobra djela.</p><p>Selam ajekum.</p></div>
</li>
<li class='response clearfix'>
<div class='response_header'>
<div class='response_time'>Mar 29 2012,  7:03 AM</div>
<div class='response_name'>Strider responded:</div>
</div>
<div class='response_body'>Priznajem malo je desko diskutovati u komentarima na blogu jer se gubi preglednost, a i dosta smo tema otvorili.<br />Ipak pokusacu da ukratko sazmem svoje misli.<p>Sto se tice (ocjenjivanja) vjeronauke, smatram da to nije efemerno pitanje. Niti za nas, niti za "The Partiju" - obzirom da je to bilo prvo pitanje koje je kavgadzijski ministar pokrenuo mada je bilo puno vaznijih koje je trebalo otvoriti (mozda ovo o IT-u?). I ne mislim da bi se zaustavilo na tome - zakon je zakon, ali kada se stvori odgovarajuca atmosfera, svasta se moze preko noci promijeniti. Da je ministar bio iskren u svom nastojanju da prekine diskriminaciju - bez polemike bi rijesio da se uvede alternativni predmet (sto je kasnije, vise pod pritiskom i ucinio). Ali ne - njemu je bio cilj da omalovazi i degradira vjeronauku kao predmet. Zbog toga je na kraju ponovo ostavio opciju izbora, za one koji nece ni jedno ni drugo (kada je vidio u kom smjeru se krecu ankete i da alternativni predmet samo povecava broj ucenika na vjeronauci) - zaboravivsi da time ponovo "ostavlja ucenike na hodniku" i diskriminira ih jer ce im faliti jedna "lagana" ocjena u prosjeku.<br />Necu komentarisati daljnji rad i odlazak s pozicije "skandaloznog ministra".</p><p>Pitanje Djeda mraza i Nove godine i bilo bi sekundarno pitanje za IZ i nije IZ napravila od toga bauk. To pitanje u prvi plan postavljaju MEDIJI, osporavajuci IZ-u pravo da se uopste izjasnjava po tom pitanju. Zapravo,  MEDIJI (da ih ne nabrajam, ali manje vise su pod kontrolom "The Partije") su ti koji se mijesaju u pitanja i odluke IZ-a, jer su DRUGOVI navikli da uredjuju po svojoj volji stavove IZ-a, u bivem sistemu. I onda naprave hajku, i onda ispadne da reis ni o cemu ne prica nego o Novoj godini i Djeda mrazu. A prilicno sam siguran da dr. Musafa Ceric nije primio brojne nagrade (kako od muslimanskih, tako od nemuslimanskih organizacija/zemalja) zbog "antagonizma prema Djeda Mrazu". Pa zar nista od toga ne moze naci put do slusalaca/citalaca osim kroz neke "underground" kanale i medije? Ovdje je, od prvog dolaska SDP-a na vlast 2000. godine na djelu klasicno ispiranje mozgova ljudima.</p><p>"IZ da je zekat/sadekat-ul-fitr validan samo ako se daje u tzv. Bejt-ul-mal."<br />"Jasno ko dan."</p><p>Ne znam sta si kontao pod "jasno ko dan". Iz nema osnov da tvrdi da je zekat validan iskljucivo ako se uplate "blokovi" za zekat niti da se postavlja u ulogu islamske drzave - jer ne nudi (zato sto joj je pozicija u drustvu takva) zauzvrat sve za sta se jedna islamska drzava brine kod svojih gradjana - sigurnost i zastitu, obrazovanje, ekonomsko blagostanje itd. Nacin obracuna i neshvatanje obaveznosti zekata su druga tema.<br />Pri tome uopste ne tvrdim da ne treba davati zekat u IZ - naprotiv, mislim da treba. Ali da IZ treba to iznositi kao PREPORUKU, a ne obavezu. Jer ne moze se reci da onome ko da zekat u druge svrhe (koje su pomenute Kur'anom) - NIJE VALIDAN. Ili da, npr. kurban uplacen u merhamet nije validan (valjda zato sto je jeftiniji i sto "izbija" pare IZ-u iz dzepa). Allah dz.s. odlucuje o tome kome ce biti primljeno.</p><p>Iskreno, ne pisem ovo da bih pametovao ili se "dokazivao" s tobom. Naprotiv, dopada mi se tvoj blog i tvoja zagrijanost za IT. Rijetko je naci i studente od 20 godina da imaju toliko entuzijazma koliko ti (sto je opet, vjerovatno rezultat defektnog obrazovnog sistema).</p><p>Ali tretman IZ-a i reisa u medijima je vec dovoljno ruzan, tako da sam jako osjetljiv na tu temu.</p><p>U svakom slucaju, iznio sam svoje stavove i povuci cu se iz daljnje diskusije, zato sto je tesko preko ovih komentara, a i zato sto nemam vise posebno sta dodati na ovu temu.Tebe cijenim kao brata muslimana, i kao kolegu informaticara i zelim ti sve najbolje u zivotu, poslu i pisanju bloga. :)<br />Selam alejkum</p></div>
</li>
<li class='response clearfix'>
<div class='response_header'>
<div class='response_time'>Mar 29 2012, 10:59 PM</div>
<div class='response_name'>Ernad Husremović responded:</div>
</div>
<div class='response_body'>@Strider<p>> "Jasno ko dan."</p><p>Nisam dobro pročitao tvoje ranije pisanje. Ja sam naime na stanovištu da  bejt-ul-mal treba biti adresa za davanje ali da IZ pri tome mora puno bolje i transparentnije rukovati tim sredstvima.</p><p>Znači  zekat => bejt-ul-mal mora biti praćeno PARALELNIM procesom kvalitetnijeg rukovanja tim sredstvima. </p><p>U dosadašnjim kampanjama za prikupljanje zekata je IZ za većinu zvučala kao onaj koji prije svega "išće" pare. </p><p>IZ raspolaže parama i treba odgovornost rasporeda i alociranja sredstava unaprijediti.</p><p>Kako mi informatičari kažemo mora napraviti "HUGE improvement" :)</p><p>Svejedno, ja zekat uplaćujem u bejt-ul-mal u cjelini. Ne zato što mi to Reis naređuje, nego zato što mislim da je to dugoročno najbolje za nas, za ummet.</p><p>Hvala ti na podršci. Sve najbolje i tebi.</p><p>Selam alejkum</p></div>
</li>
<li class='response clearfix'>
<div class='response_header'>
<div class='response_time'>Mar 29 2012, 11:46 PM</div>
<div class='response_name'>Ernad Husremović responded:</div>
</div>
<div class='response_body'>@Strider<p>Nadam se da ćemo se imati priliku i uživo upoznati. </p><p>Princip šure nas na to upućuje.</p></div>
</li>
<li class='response clearfix'>
<div class='response_header'>
<div class='response_time'>Mar 30 2012,  2:00 AM</div>
<div class='response_name'>Strider responded:</div>
</div>
<div class='response_body'>Bice prilike ako Bog da. :)<br />Selam alejkum</div>
</li>
</ul>
</div>
</div>
</div>
</div>
</body>
</html>
