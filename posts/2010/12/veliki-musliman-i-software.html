<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2010/12/krojac.html">Previous</a>
&nbsp; 
<a href="../../../index-13.html">Index</a>
&nbsp; 
<a href="../../../posts/2010/12/veliki-musliman-veci-od-reisa.html">Next</a>
</div>
<div class='post'>
<div class='post_header'>
<h3>Veliki musliman i software</h3>
<div class='post_info'>
<span class='post_time'>December  8 2010,  2:10 AM</span>
<span class='author'>&nbsp;by Ernad Husremović</span>
</div>
</div>
<div class='post_body'><p>Normalan čovjek ne krade. Pravi musliman ne krade. Dana&scaron;nji svijet je pun lopovluka.</p>
<p>Većina ljudi će na ove konstatacije, bili muslimani ili ne, bez imalo razmi&scaron;ljanja klimnuti glavom.&nbsp;</p>
<p>Međutim, za razliku od većine, ja po pitanju krađe uvijek pomislim na software i autorska prava. Ja sam informatičar.</p>
<p><!--more-->U informatici se najveća krađa de&scaron;ava, &scaron;to bi neinformatičari rekli, sa "havom(*)".</p>
<p>Software je kao proizvod za mnoge "hava".&nbsp; Kada pričamo o "proizvodu", mi uvijek posežemo za nečim "tvrdim" - materijalnim.</p>
<p>Ne bi se software zvao "<strong>soft</strong>"(**)ware da je tvrd :).</p>
<p>Da ne pametujem vi&scaron;e. Većina nas ipak zna da se taj "hava" proizvod tamo negdje plaća. Ali u Bosni postoje neka druga pravila. Zakon o autorskim pravima postoji, ali daj ba pusti se njegove <strong>potpune</strong> primjene.</p>
<p><span style="text-decoration: underline;"><strong>Autorska prava u mojoj kući</strong></span></p>
<p>Ja ne koristim software za koji nema odgovarajuću korisničku licencu. Ja ne kupujem DVD-ove niti CD-ove za koju nemam odgovarajuću licencu. To radi moja žena. Nju hapsite ako u moju kuću uđete :)</p>
<p>Međutim, moju kćerku "maltretiram" time &scaron;to insistiram da kroisti isključivo legalan software. Kada mi traži Microsoft Office ja joj kažem:</p>
<blockquote class="posterous_short_quote">
<p>A &scaron;ta će ti to ? Je li ne&scaron;to ne može Openoffice(***) ?!</p>
</blockquote>
<p>Onda u njenu odbranu uskoči žena:</p>
<blockquote class="posterous_short_quote">
<p>Ernade, daj bolan pusti dijete. Ona kad po&scaron;alje dokumente iz Openoffice-a drugi ga ne mogu čitati.&nbsp;</p>
</blockquote>
<p>Ja sam međutim po ovim pitanjima uporan:</p>
<blockquote class="posterous_medium_quote">
<p>Ali to je ipak njeno neznanje. Ona treba naučiti da u odgovarajućem formatu po&scaron;alje taj dokument i gotova priča !</p>
<p>Ona sve &scaron;to treba može napraviti sa Openoffice-om.</p>
</blockquote>
<p>Iza toga se znamo dobro sporječkati jer je Dženana stava da joj ja radi svojih principa maltretiram dijete. K'o da to dijete nije i moje ...</p>
<p>Međutim to izmaltretirano dijete je moja &scaron;ćera. Moja &Scaron;ĆERA. Moj damar. Moja krv.</p>
<p>I ta moja &scaron;ćera je, kada im je profesor u &scaron;koli predložio da im donese nekakav software za web dizajn(****) pitala svog profesora:</p>
<blockquote class="posterous_short_quote">
<p>Je li to legalan software ?</p>
</blockquote>
<p>On je u čudu odgovorio: "Nije, pa &scaron;ta ?". Ona je bez imalo ustezanja nastavila:</p>
<blockquote class="posterous_short_quote">
<p>Ja to ne mogu koristiti.</p>
</blockquote>
<p>Profesor je zatečen pitao: "Za&scaron;to, zato &scaron;to ti je tata informatičar ?"</p>
<p>Samra je odgovorila:</p>
<blockquote class="posterous_short_quote">
<p>Ne, nego iz moralnih razloga !</p>
</blockquote>
<p>Profesor je u čudu prokomentarisao: "Daj ba Samra ... ohladi malo ..."</p>
<p>Kada sam to čuo, ja sam narast'o 20 centi.</p>
<p><span style="text-decoration: underline;"><strong>Autorska prava u mojoj džamiji</strong></span></p>
<p>Moj prijatelj i imam Malezijske džamije Elvedin ef. Klisura je sjajan čovjek. Pametan, požrtvovan u svom poslu.</p>
<p>On, kao i većina svijeta, za pitanje autorskih prava na software plaho ne mari.</p>
<p>Jednom prilikom su se neki računari u džamiji pokvarili, i on je logično potražio moju pomoć. Ja sam ga tada upozorio da mu ja ne mogu postaviti "Windowse pirate". On je prihvatio da mu postavim Ubuntu Linux.&nbsp; Međutim, ta instalacija je trajala neko kratko vrijeme, nakon čega je on na&scaron;ao drugog džematliju koji mu je "nalijepio" pirata.</p>
<p><span style="text-decoration: underline;"><strong>Reis i autorska prava</strong></span></p>
<p>Ja nemam blage veze da li Reis ima legalan Windows i licenciran Microsoft Office.</p>
<p>Ali sam ubjeđen, da, kada bih mu rekao da u se treba raditi na tome da se u na&scaron;im džamijama, na računarima bosanskih muslimana treba ukloniti nelegalni software, dobio odgovor da sam budala.</p>
<p>Ako sam u pravu, ja sam veći musliman od Reisa. Barem po pitanju po&scaron;tivanja tuđeg haak-a(*****).</p>
<p>A to je za jednog muslimana veoma bitno.</p>
<p><span style="text-decoration: underline;"><strong>Dova</strong></span></p>
<p>Zato ću proučiti jednu dovu za sve bosanske muslimane:</p>
<blockquote class="posterous_short_quote">
<p>Gospodaru na&scaron;, uputi nas na pravi put</p>
<p>Gospodaru na&scaron;, daj da se klonemo tuđeg haak-a.</p>
<p>Ti si onaj koji sve vidi i sve zna. Pomozi nam!</p>
</blockquote>
<p>Amin</p>
<p>---</p>
<p>(*) hava - turski zrak, ne&scaron;to nevidljivo u ovom kontekstu</p>
<p>(**) soft - eng. mehak</p>
<p>(***) Free opensource paket poslovnih aplikacija za pisanje teksta, tabelarne proračune, izradu prezentacija</p>
<p>(****) Za novi &scaron;kolski projekat</p>
<p>(*****) haak - pravo</p></div>
<div class='post_tags'>
<h4>Tags</h4>
<div class='post_tags_list'>bosna, dova, dzamija, islam, software_piratstvo</div>
</div>
<div class='post_responses'>
<h4>2285 views and 3 responses</h4>
<ul class='post_responses list'>
<li class='response clearfix'>
<div class='response_header'>
<div class='response_time'>Dec 10 2010,  8:57 AM</div>
<div class='response_name'>XDDD responded:</div>
</div>
<div class='response_body'>Hernard, slazem se sa tobom u potpunosti. Em musliman, em programer, em ne volis nelegalan software ma svaka cast, samo nastavi pistati, da je bogdo vise ljudi kao ti, drugaciji bi ovaj svijet bilo. :D</div>
</li>
<li class='response clearfix'>
<div class='response_header'>
<div class='response_time'>Dec 10 2010,  9:37 AM</div>
<div class='response_name'>Ernad Husremović responded:</div>
</div>
<div class='response_body'>@XDDD, hvala, drago mi je da dijeliš moje mišljenje.<p>Jedna ispravka: hernad, od (H)usremovic (Ernad)</p></div>
</li>
<li class='response clearfix'>
<div class='response_header'>
<div class='response_time'>Dec 10 2010,  9:47 AM</div>
<div class='response_name'>XDDD responded:</div>
</div>
<div class='response_body'>@hernad<br />Lapsus XD</div>
</li>
</ul>
</div>
</div>
</div>
</div>
</body>
</html>
