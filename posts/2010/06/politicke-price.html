<!DOCTYPE html>
<html>
<head>
<meta charset='utf-8'>
<link href='../../../exports.css' rel='stylesheet'>
<link href='../../../exports.css' rel='stylesheet'>

</head>
<body>
<div id='wrap'>
<div id='header'>
<h1>hernad</h1>
<h2>This is an archived post
This is an archived post
</h2>
</div>
<div id='content'><div id='nav'>
<a href="../../../posts/2010/06/emir-i-berin.html">Previous</a>
&nbsp; 
<a href="../../../index-16.html">Index</a>
&nbsp; 
<a href="../../../posts/2010/06/bosna-glup-lud-il-bahat.html">Next</a>
</div>
<div class='post'>
<div class='post_header'>
<h3>Političke priče</h3>
<div class='post_info'>
<span class='post_time'>June 21 2010,  2:40 PM</span>
<span class='author'>&nbsp;by Ernad Husremović</span>
</div>
</div>
<div class='post_body'>

<p>Često se desi interno prepucavanje između mene i Dženane (op.aut moja supruga) po pitanju politike.</p>
<p>Uglavnom to prepucavanje bude na temu SDP-ovog &ldquo;drugaranja&rdquo;. Dženana  je u bazi SDP-ovih simpatizera, pa pred izbore dobija pozivnice od  svojih drugova.</p>
<p>Pa joj ja kažem: Eno te oni tvoji drugovi poselamili.</p>
<p>Zadnjih godina ona na to uzvrati samo pokretima glave koji kažu &ldquo;joj  joj&rdquo;. Prokomentari&scaron;e kako bi ipak trebala otići da vidi &ldquo;&scaron;ta oni to  pričaju&rdquo;, pa odustane.</p>
<p>Bez obzira na to prepucavanje i ja i Dženana u principu imamo isti problem: <strong>ne znamo za koga glasati</strong>.</p>
<p>Ona će vjerovatno glasati za SDP jer oni i pored &ldquo;silnih budala&scaron;tina  imaju najbolji program&rdquo;, a ja ću primjeniti neki svoj algoritam, koji će  ovisiti i o vremenskoj prognozi na dan glasanja.</p>
<p>Kad se sve sabere nas dvoje smo politički istomi&scaron;ljenici: ni za jedno  ni za drugo ne postoji politička opcija za koju mislimo da nas može iz  ovog gliba izvući.</p>
<p>I &scaron;to je najbitnije, ono u čemu se i jedno i drugo slažemo jeste da je ovo dru&scaron;tvo kojim vladaju ublehari.</p>
<p><!--more--><span style="font-size: 20px; font-weight: bold;">Lagumdžija</span></p>
<p>Lagumdžija je bez ikakve dvojbe jedan od najjačih bosanskih političara predhodnih 20 godina.</p>
<p>Taj čovjek definitivno ima &ldquo;ćuku&rdquo;. Ali &hellip; vazda je tu bilo ne&scaron;to &scaron;to  je falilo da postane političar par-excellence. Biv&scaron;i politički saradnici  su kao najveći problem označavali njegovu narcisoidnost.  Meni je opet  totalno bezveze priča o &ldquo;drugovima&rdquo;, i koncept da multinacionalna  partija mora biti bazirana na principu &ldquo;ne može vjera u partiju&rdquo;.</p>
<p>Međutim, dosta o tome. Nisam politički analitičar.</p>
<p>Lagumdžija mi je na pamet do&scaron;ao ne kao Dženanin &ldquo;drug&rdquo; i SPD-ovac No1, nego kao političar koji je ujedno i priznati <strong>univerzitetski profesor</strong>.</p>
<p>Mene ustvari najvi&scaron;e interesuje kakav je Lagumdžijin stav o <a href="http://hernad.bring.out.ba/bajgorologija-ii-polozena">bajgorologiji</a>.</p>
<p>Za mene su ovo i ovakva pitanja glavna.</p>
<p>Ne treba meni Haris da me &ldquo;čuva&rdquo; od Dodika, niti Tihić da se  &ldquo;dogovara&rdquo; sa Dodikom, niti Lagumdžija da brani vjekovnu  multilkuturalnost, niti reis da me brani od islamofoba.</p>
<p>Meni treba neko ko će prepoznati da se zdravo dru&scaron;tvo može graditi &ldquo;lomeći zube&rdquo; na ovakvim pitanjima!</p>
<p>Samo onaj ko se bude borio za znanje protiv antiznanja, za sistem  protiv antisistema, može rije&scaron;iti ili barem otvoriti proces rje&scaron;avanja  bosanskog pitanja.</p>
<p>Nažalost ne znam nikoga ko zadovoljava ove kriterije, a da se prijavio na predstojeće izbore :(.</p>
<h2>Dova</h2>
<p>Gospodaru moj, podaj da se rije&scaron;imo bahatih, nesposobnih i nepravednih prvaka.</p>
<p>Podaj da naučimo razlučivati &scaron;ta su prave vrijednosti, i kako se boriti za njih.</p>
<p>Podaj da Bosnom zavladaju oni koji će misliti i na moju, a ne samo na sebe i svoju djecu.</p>
<p>Amin.</p>

</div>
<div class='post_tags'>
<h4>Tags</h4>
<div class='post_tags_list'>bosna, politika</div>
</div>
<div class='post_responses'>
<h4>621 views and 0 responses</h4>
<ul class='post_responses list'>
</ul>
<!--(bake includes/disqus.html)-->
</div>
</div>
</div>
</div>
</body>
</html>
